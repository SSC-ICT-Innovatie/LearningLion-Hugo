---
bookFlatSection: true
title: "Archiefwet"
authors: Lara Mutsaers
---

De belangrijkste bepaling van de [archiefwet](https://wetten.overheid.nl/BWBR0007748/2020-01-01) is dat overheden hun informatie in goede, geordende en toegankelijke staat moeten brengen en bewaren. De informatie moet dus makkelijk te vinden en te raadplegen zijn. Ook moeten overheden zorgen voor de vernietiging van informatie die daarvoor in aanmerking komt. Op basis van informatie moet gereconstrueerd kunnen worden hoe besluiten, ook in de context van algoritmes en AI, tot stand zijn gekomen. Informatie over en van algoritmes en AI moet daarom ook bewaard en vernietigd worden. 

Dit archiefwet is belangrijk, omdat zonder een goede toepassing hiervan het niet mogelijk is om achteraf te reconstrueren en te controleren hoe besluiten, al dan niet ondersteund met de inzet van algoritmes en AI, tot stand zijn gekomen. Daarnaast kan het niet verwijderen van archiefbescheiden risico's met zich meebrengen op het gebied van privacy en informatiebeveiliging.


---
bookFlatSection: true
title: "Het Algoritmeregister"
---

# Het Algoritmeregister

_In [het Algoritmeregister](https://algoritmes.overheid.nl/nl/algoritme) van de overheid publiceren Nederlandse overheidsorganisaties informatie over algoritmes die zij gebruiken in hun werk. Het register focust op impactvolle algoritmes (waaronder hoog risico AI-systemen) en geeft de bezoeker inzicht in hoe deze algoritmes werken._

Het Algoritmeregister geeft openheid over algoritmes en hun toepassing, zodat burgers, organisaties en media dit kritisch kan volgen en controleren of de wetten en regels gevolgd worden. Het helpt algoritmes vindbaar te maken, beter uit te leggen en hun toepassing en impact begrijpelijk te maken. De Algoritmetoezichthouder (de Autoriteit Persoonsgegevens) co√∂rdineert de controle op algoritmes: voldoen de algoritmes van de overheid aan alle regels die daarvoor gelden?

Het Algoritmeregister heeft verschillende doelen:
1.	Het vertrouwen in de overheid vergroten
2.	Het versterken van de positie van burgers en bedrijven
3.	Meer duidelijkheid geven over algoritme- en AI-gebruik (demystificatie)
4.	Verantwoord handelen
5.	Controleerbaarheid van de overheid vergroten
6.	Vergroten van de uitlegbaarheid van algoritmes
7.	Transparanter zijn over het handelen
   
In een [Kamerbrief](https://open.overheid.nl/documenten/ronl-391fc340bc62f9c0b60f7408f9d780aa6be5168e/pdf) is aangekondigd dat het gebruik van het Algoritmeregister verplicht gesteld wordt voor overheden. Deze verplichting wordt in samenhang gezien met de AI-verordening. Deze bevat een verplichting om hoog-risico AI-systemen die in de Europese Unie op de markt zijn en beschikbaar voor gebruik, op te nemen in een publiek toegankelijke EU-databank.  

## Referenties

[het Algoritmeregister](https://algoritmes.overheid.nl/)
[Kamerbrief verplichte registratie Algoritmeregister](https://open.overheid.nl/documenten/ronl-391fc340bc62f9c0b60f7408f9d780aa6be5168e/pdf)
[Handleiding Algoritmeregister](https://algoritmes.pleio.nl/wiki/view/828fc5d8-8bbb-4b85-ac37-ea5f30f4055f/handige-hulpmiddelen-algoritmeregister)
